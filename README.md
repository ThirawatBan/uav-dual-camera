# Analysis of UAV dual camera system for 3D mapping and building modeling
การวิเคราะห์ระบบกล้องคู่ยูเอวีเพื่อใช้ทำแผนที่และแบบจำลองอาคาร โครงงานทางวิศวกรรมประจำปีการศึกษา 2562 ของนายถิรวัฒน์ และ รศ.ดร.ไพศาล สันติธรรมนนท์ ภาควิชาวิศวกรรมสำรวจ คณะวิศวกรรมศาสตร์ จุฬาลงกรณ์มหาวิทยาลัย 

![Screenshot (300)](https://github.com/ThirawatBan/BEng_seniorproject/blob/main/Capture.PNG)

----

ปัจจุบันด้วยความก้าวหน้าทางเทคโนโลยีทำให้อากาศยานไร้คนขับหรือยูเอวีสามารถติดตั้งกล้องได้มากกว่าหนึ่งตัวบนยูเอวีผ่านโครงสร้างตัวจับยึดกล้อง (Camera Rig) ซึ่งการที่มีกล้องมากกว่าหนึ่งตัวจะช่วยเพิ่มประสิทธิภาพการปฏิบัติงานภาคสนามและงานสำนักงาน ในงานวิจัยนี้จึงได้มีการทดสอบประสิทธิภาพในการประมวลผลข้อมูลภาพถ่ายเฉียงที่ได้จากยูเอวีที่เป็นระบบกล้องคู่ (UAV Dual Camera) 

โดยได้ทำการศึกษาการทำงานและวิธีการประมวลผลข้อมูลภาพถ่ายทางอากาศที่ได้จากระบบกล้องคู่ยูเอวี ความถูกต้องเชิงตำแหน่งและความสามารถในการลอกลายบนแผนที่มาตราส่วนใหญ่ รวมถึงประสิทธิภาพฟาซาดของแบบจำลองอาคารสามมิติที่ผลิตได้ โดยทำการเปรียบเทียบประสิทธิภาพที่ได้จากการประมวลผลด้วยแบบจำลองกล้องคู่ที่มีความสัมพันธ์ต่อกันกับแบบจำลองกล้องคู่ที่อิสระต่อกัน พบว่าความถูกต้องเชิงตำแหน่งของแผนที่ความถูกต้องทางดิ่งได้ค่าเท่ากัน แต่ความถูกต้องทางราบการประมวลผลด้วยแบบจำลองกล้องคู่ที่อิสระต่อกันให้ค่าที่มีประสิทธิภาพมากกว่า แต่เมื่อพิจารณาค่าระยะห่างของคู่ภาพนั้นแบบจำลองกล้องคู่ที่มีความสัมพันธ์ต่อกันสามารถคงลักษณะทางกายภาพได้ แสดงให้เห็นว่าควรเลือกใช้แผนที่ที่ผลิตด้วยวิธีการประมวลผลด้วยแบบจำลองกล้องคู่ที่มีความสัมพันธ์ต่อกัน ในส่วนของความสามารถในการลอกลายบนแผนที่จากการมองด้วยตาพบว่าทั้งสองการประมวลผลสามารถขีดเส้นรายละเอียดบนแผนที่ได้ แต่มีบางบริเวณบนแผนที่จะมีเส้นเหลี่ยมของวัตถุที่ไม่คมชัด แสดงให้เห็นว่าภาพถ่ายเฉียงที่ใช้ในการประมวลผลเพื่อผลิตแผนที่ยังต้องมีการพัฒนาเพื่อเพิ่มประสิทธิภาพความคมชัดของวัตถุ และจากการพิจารณาฟาซาดของแบบจำลองอาคารจากการมองด้วยตา พบว่าทั้งสองการประมวลผลไม่ได้มีความแตกต่างกันมาก รวมถึงให้แบบจำลองอาคารที่มีประสิทธิภาพมากกว่าแบบจำลองอาคารที่ประมวลผลมาจากภาพถ่ายดิ่งจากยูเอวีทั่วไป แสดงให้เห็นว่าภาพถ่ายเฉียงและจำนวนภาพมากช่วยเพิ่มประสิทธิภาพในการผลิตแบบจำลองอาคาร 
